---
title: 'PWM'
description: 'Pulse Width Modulation (PWM)'
---

import SnippetDevices from '/snippets/boards/o1/pwm/devices.mdx';
import SnippetExport1 from '/snippets/boards/o1/pwm/export1.mdx';
import SnippetExport2 from '/snippets/boards/o1/pwm/export2.mdx';
import SnippetEnable from '/snippets/boards/o1/pwm/enable.mdx';
import SnippetDisable from '/snippets/boards/o1/pwm/disable.mdx';
import SnippetUnexport from '/snippets/boards/o1/pwm/unexport.mdx';

PWM (Pulse Width Modulation), bir sinyalin ortalama güç seviyesini kontrol etmek için kullanılan bir modülasyon
tekniğidir. Temel çalışma prensibi, sabit periyotlu bir kare dalganın "açık" ve "kapalı" kalma sürelerinin
(duty cycle) ayarlanmasına dayanır. Gömülü sistemlerde motor hız kontrolü, LED parlaklık ayarı, servo motor kontrolü,
güç dönüştürücüler ve analog sinyal üretimi gibi birçok amaçla kullanılır. Örneğin, bir motorun hızı PWM ile kontrol
edilirken, duty cycle değeri arttıkça motora iletilen ortalama gerilim artar ve motor daha hızlı döner.

PWM sinyalinin temel parametrelerinden biri olan **periyot** bir tam dalga boyunun süresidir.
**Duty cycle** ise bir periyot içinde sinyalin "açık" kaldığı süredir. **Polarite** ise PWM
sinyalinin aktif olduğu durumu (yüksek veya düşük seviye) belirler. Örneğin, normal polaritede duty cycle yüksek
seviyeyi temsil ederken, ters polaritede düşük seviyeyi temsil eder.

### PWM Arayüzleri

T3-GEM-O1 kartta yer alan PWM arayüzleri aşağıdaki tabloda listelenmiştir.

<SnippetDevices int="Arayüz" device="Cihaz" file="Overlay Dosyası" />

<Note>
PWM-0A ve PWM-0B birlikte aktif etmek için: `k3-am67a-t3-gem-o1-pwm-epwm0-gpio5-gpio14.dtso`

PWM-1A ve PWM-1B birlikte aktif etmek için: `k3-am67a-t3-gem-o1-pwm-epwm1-gpio6-gpio13.dtso`
</Note>

<Warning>
`pwmchip3` ve `pwmchip5` çipleri iki kanala sahiptir ve her bir kanal bir PWM cihazı olarak kullanılabiir.
Ancak bir PWM çipinin iki kanalına (örneğin PWM-0A ve PWM-0B) **farklı periyot değerleri ATANAMAZ**.
İki kanala aynı periyot değeri verildiği sürece farklı duty-cycle atanmasında bir sakınca yoktur.
</Warning>

Aktif edilmek istenen arayüzlerin overlay dosyalarının isimleri `/boot/uEnv.txt` dosyasındaki `overlays` değişkenine 
eklenmelidir. Overlay'ler hakkında detaylı bilgiye [Device Tree](./introduction/#2-device-tree) bölümünden
erişilebilir.

Tüm overlay'ler aktif edildiğinde 1 tanesi FAN header'ından 7 tanesi 40-pin header'dan olmak üzere **8 ayrı PWM** 
arayüzü mevcuttur.

### PWM Kullanımı

PWM çiplerine `/sys/class/pwm` dizininden erişilebilmektedir. Bir PWM cihazını kullanabilmek için öncesinde `export`
işlemi yapılmış olmalıdır. Örneğin yukarıdaki tablo incelendiğinde `PWM-ECAP0` arayüzünün `pwmchip0` çipinin `pwm0` 
cihazına karşılık gelmekte olduğu görülmektedir. Aşağıdaki komut ile `export` yapıldıktan sonra
`/sys/class/pwm/pwmchip0/pwm0` cihazı oluşur. `echo 0` yazmamızın sebebi `pwm0` yani `0` numaralı cihaz olmasıdır.

<SnippetExport1 />

Benzer şekilde `PWM-0B` arayüzü kullanılmak isteniyorsa aşağıdaki komutta gösterildiği gibi `pwmchip3` çipinin `pwm1`
cihazı aktif edilmelidir. `echo 1` yazmamızın sebebi `pwm1` yani `1` numaralı cihaz olmasıdır.

<SnippetExport2 />

`export` işleminin ardından nanosaniye cinsinden `period` ve `duty_cycle` değişkenleri aşağıdaki örnekte gösterildiği 
şekilde istenen değerlere ayarlanıp cihazın `enable` değişkenine `1` atandıktan sonra PWM çıktısı alınabilir.

<SnippetEnable />

PWM çıktısını durdurmak için `enable` değişkenine `0` atanabilir. 

<SnippetDisable />

Eğer PWM cihazı artık kullanılmak istenmiyorsa `unexport` işlemi yapılabilir. Bu işlem sonrasında cihaz
sistemden kaldırılacaktır. `echo 0` yazmamızın sebebi `pwm0` yani `0` numaralı cihaz olmasıdır.

<SnippetUnexport />
